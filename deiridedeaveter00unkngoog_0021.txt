19

Aliter res se habet in posterioris temporis monumentis, in
quibus Irida videmus hirnea instructam. Eodem modo quo
Vergilius, Ovidius aliique scriptores Irida cum arcu caelesti
conjunxerunt itaque deam pluviam vel aeriam reddiderunt,
fictores quoque hirnea usi Iridis insigni hanc deae naturam
notaverunt. Hirnea enim instructa invenitur Iris simul cum
Aurora face denotata Solem antecedens in thorace Augusti
qua de re pluribus egit verbis Ras. Garrucci, Dissert. Archeol.
p. 1 s. L'Augusto di Villa Vejentana, taV. l 1).

Tamen cavendum est, ne omnes similes imagines in hujus-
modi imaginum numero habeamus. Nonnullae enim nobis notae
sunt, quas quamvis illis picturis similes tamen aliter inter-
pretandas esse manifestum est. In primis afferendum est
signum quoddam nummi Terinaei. Efficta est in hoc nummo,
quem ex Eckheli Doctr. Num. 1, 182 desumptum Gerhard,
Etrusk. Spiegel Ι, 41, 2 descripsit, femina alata in saxo sedens
quae altera manu caduceum tenet, altera vas in quod e capite
leonino aqua fluit. Quae imago quamquam similem eam esse
picturae supra explanatae nemo negabit, Iridis esse non videtur.
Nonnullis enim aliis in nummis Terinaeis 2) semina simillima
forma invenitur, quaein duobus ⁸) ipso nomine Victoria desig-
natur. Itaque etiam in forma nummi modo tractati imaginem
Victoriae fuisse insculptam consentaneum mihi videatur colli-
gere.

Quo loco quoniam de nummis agitur, addam Malli in urbe
Ciliciae nummos Iridis imagine signatos esse, quorum exstat
exemplarin Num. Chronicle 189o‚p. IV, p. 327, n. 29. Dea instructa
est alis et in humeris et in pedibus atque retroversa manus
extendit. Altera similis imago invenitur in gemma Etrusca
ejus formae quam scarabaeos vocare solemus ⁴). Incisa est in
lapide, quem depictum invenimus apud Gerhardum, Etrusk.
Spiegel I, 41, 3, effigies deae alatae, quae tunica talari induta
ante hydriam collocata est. Non est quod hanc deam Irida

 

1) cf. Welcker‚ Griech. Gotterl. 111, 43. ²) cf. Gerhard, Ges.
Abh. T. XI, 5-7 ; carelli-Cavedoni‚ Vet. Italiae Numismata, p. 177—79,
Nummi Terinaei‚ n. 26. 27. ⁸) cf. Millingen, Ancient coins pl. 11, 2 3
Poole, cat. of the Greec coins in the Brit. Mus. Italy. p. 385 ff. Coins
of Terina, n. 63 Sambon, Becherches sur les Monnaies de la Presqu 'ile
Italic, p. 360, n. 1 u. 2. ⁴) cf. Catalogue of the coll. formed by
B. Hertz, London 1851, p. 7, n. 82.

2*

