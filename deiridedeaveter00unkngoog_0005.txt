11244e
ΝΟΨ 2. Ο 1907

’ῩΒἻἿ

Quamquam de Iridis deae picturis vasa exornantibus
H. Bergstedt scripsit ¹) atque Maxim. Mayer de hujus deae
natura, nomine, monumentis disseruit θ), tamen operae pretium
sit quaestionem renovare cum natura Iridis accuratius perlu-
strata et constituta quod attinet ad hujus deae monumenta
de quibus haud raro fieri non posse ut certa inveniantur
uterque vir doctus 1.l. confitetur, aliquid proficere posse mihi
videar.

Quaestionem autem ducam a libris poetarum. Neque enim
dubitari potest quin poetae antiquissimi maximeque Homerus
Graecorum finxerint deos, ita ut etiam simulacrorum artifices
via ab illis demonstrata haud facile deflectere possent, neque
negari potest, semper fuisse connexos quodammodo apud ve-
teres verborum artifices vel poetas et sculptores pictoresque.
Atque jure: nam primum utrique commune est propositum arti
pulchrum id ipsum, deinde autem ex re ipsa elucet, quanto-
pere unus quisque artifex qui corpora fingendo aut pingendo
imitari studet, indigeat verborum ubicunque personas facere sibi
proposuit, quae speciem prae se ferunt permultis ignotam vel
non facile intelligendam. Non attinere mihi videtur ad quae-
stionem nostram accuratius de hac re agere: satis sit exempli
loco afferre Phidiae Jovem Olympicum, quo notam illam Ho-
meri descriptionem J ovis reddere studuit, Theonis Samii pic-
turas quibus continua serie poetarum fabulas illustrare sus-
cepit, cujus studii magis magisque divulgati tempus nobis ser-
vavit exemplar haud spernendum tabulas Iliacas , vasorum
picturas, alia multa et pictorum et sculptorum opera.

Quibus ex dictis id tantum efficiam, ut minime alienum
esse videatur in agendo de persona quadam a veterum arti-

 

¹ Studia archaeologica com. acad. Upsalae 1881. ⁸) cf. Roscheri
lex. mythol. sub tit. Iris.

1*

