30

quos dicere solemus Phaethontis. Egerunt de illo Wieseler,
Phaethon p. 45--46‚ Tf. 1, l, 23 Duetschke, Antike Bildw.
IV, 442. Efficta est fabula Phaethontis, Iris quae altero in
sarcophago comes Jovis, in altero comes Junonis videtur esse,
spectat in Phaethontem e curru dejectum. Denotata est sola
veste super capite arcuata, qua artificem posterioris temporis
eam significare voluisse colligere nobis licet.

Alterum ectypon, in quo Irida videmus ejusdem formae
sola veste arcuata denotatam, descripsit Helbig, Die offentl.
Sammlungen klasS. Altert. in Rom, n. 914 1). Effinxit artifex
in illo sarcophago ortum Apollinis et Artemidis; in dextra
parte Iris appropinquat in Olympo ad Venerem et Cererem ut
Ilithyiam arcessat Latonae.

Deinde de ectypo sententiam proferam, quo et ipso com-
plures inveniuntur exornati sarcophagi, de quibus pluribus egit
verbis Welcker, Zsch. f. a. K„ Gott. 1818, Bd. I. Efficta est
in his ectypis Ceres quae filiam raptam prosequitur. Tangit
nostram quaestionem sola illa dea, quae Cereris currum comi-
tatur. Dea magnis alis instructa est, avide in adversum con-
jectis oculis, veste in arcum sinuata. De hac dea varias pro-
tulerunt viri docti sententias: Piranesi (Bassiril. Rom. II. 234)
eam Victoriam nominavit, Visconti (Mus. Piocl. V, 41) Horam,
Zoega (Bassiril. Rom. II, 232) Welcker l. l. Foerster (Annal.
d. Inst. 1873, 79) Diitschke‚ Antike Bildw. I, 77, ΙΙΙ, 64 Irida,
Wieseler (D. a. Κ. ΙΙ, 9, n. 108) Auram. Quibus ex sententiis
quam Zoega, Welcker, Foerster, Diitschke protulerunt accipiam,
sed ita ut Irim, quam illi viri docti expressam voluerunt, con-
jungam cum dea, quae facilius potuit inseri ab artifice fabulae
Cereris et Proserpinae. Notum est, Hecatam Cereri nuntium
attulisse de Plutone raptore3 cum igitur, sicut supra probavi,
Hecata quodammodo cohaereat cum Iride, hac in imagine He-
catam-Irim deam expressam esse contendere non dubitabo,

De alio ectypo Villae Albani quod pertinet ad hanc quae-
stionem, egit Stephani (Der ausruhende Heracles p. 255, Tf.1, 1).
Contra Zoegam et Platnerum qui feminam alatam ex hirnea
alteri feminae infundentem Iridis nomine notabant, hanc deam
Victoriam appellavit, quacum appellatione ex toto consentin,

 

¹) cf. Arch. Ztg. XXVII, p. 21 ss, tab. 16, 1-33 Hermes XXII,
p. 460.

 

