12

suscipitur, nisi justa causa obstat, Victoriam deam ab artifice
fictam esse contendere non dubitabo, Nam baec prima ratio
praecipue in rebus archaeologicis esse debet, ut a rebus certis
tantum considerate progrediamur ad res incertas; sin igitur
quamvis personam in qualibet pictura certo notatam invenimus
nomine, nisi forte leviter suspicandi pro accurate definiendi
ratione uti volumus, simili occasione eadem persona eodem
nomine significanda est.

Qua ratione usus Victoriam pincernae munus obire etiam
in alia pictura dixerim, qua pictor ultimam raptus Proser-
pinae partem in conspectum dedit 1). Res quam artifex de-
pinxit in Olympo agitur3 est autem de Cereris gratia recon—
ciliata: in dextra parte Juppiter sedet altera manu scipionem
tenena altera pateram libandi causa porrigens, Proserpina ante
eum stat balaustio denotata, Ceres in curru alato collocata
sinistra in manu nonnulla papavera habet quibus pictor sine
dubio significare voluit, dehinc terram denuo fruges daturam
esse, dextra sicut Juppiter pateram porrigit ad libandum. A
sinistra autem Cereris parte femina depicta est magnis alis
instructa et talari induta veste, quae dextra in manu hirneam
tenens ab altera femina aditur ut in pateram infundat por-
rectam. Illam feminam simillimam quod ad munus pincernae
attinet imaginibus supra jam tractatis, Victoriam depinxisse
artificem persuasum mihi habeo. Hoc enim semper tenendum
est, in veterum arte non solum inter variorum generum arti-
fices quendam connexum fuisse, sed etiam ejusdem generis par-
ticipes quod ad ejus proposita et rationes pertinet, magno
vinculo inter sese fuisse conjunctOS, cum aliter summa quae
est interdum inter diversorum artificum opera, veluti vasorum
picturas, consensio minime possit enucleari. Accedit autem
quod vasorum pictores quos omnes eruditissimos ducere bo-
mines nil nos jubet, in rebus quibusdam excogitandis aut imi-
tandis diversos deos vel deas eadem forma et insignibus prae-
ditos invenerunt, ita ut fieri posset, ut ne artifici ipsi quidem
liqueret, qualem deum vel deam depingeret vel imitando effin-
geret in pictura. Sic supra jam exposui quanta dubitatio esset
de persona Iridis et Victoriae dearum iisdem insignibus instruc-
tarum. Atque iisdem notis, magnis alis et caduce0, praedita

1) cf. Ann. d. Inst. 1850, 1113 tav. d'agg. G.

 

 

 

 

