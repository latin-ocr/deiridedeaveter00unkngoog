8

’ dubitari non potest, quin accurate nobis significent, quomodo
figura nostrae deae illis pictoribus a prioribus tradita sit.
Veniamus nunc ad ipsas Iridis picturas, quae prioribus perfectae
temporibus nobis servatae sunt. Quarum distinguenda sunt duo
genera: alterum earum quae parietes exornantes aut in aedibus aut
in hypogaeis inventae sunt, alterum picturarum, quibus veteres
exornaverunt vasa figlina. Magnum autem interest inter haec
duo genera quod attinet ad ea quae pictores ipsi picturis effi-
cere sibi proposuerunt. Nam alteri nihil aliud agebant nisi ut
in picturiS, quibus cubicula exornabant, fabularum personas
quam pulcherrimas pulchritudinis causa fingerent, vasorum
autem pictores primis quidem quibus haec ars exercebatur
saeculis fabulas ipsas reddere studebant. Qua ex re quid ad
nostram rem sequatur, manifestum est: in Iridis picturis quae
nobis servatae sunt in Pompejorum aedibuS‚ Thaumantias facile
recognosci potest, cum virgo alata venusta forma in rebus ex
fabulis notis depicta sit. Neque mirandum est, quod saepius
nobis occurrit haec dea in illis picturis, cum summi artifices
Irida virginem arte sua celebrasse videantur. Agit universe
de Iridis imaginibus Porphyrius, qui in libro 111, 16 de absti-
nentia haec tradit: τὰς δὲ μούσας ἔπτέρωσαν καὶτὰς σειρῆνας,
κατὰ τὰ αὐτὰ δὲ τήν τε Νίκην καὶ τὴν Ἶριν καὶ τὸν ’Έρωτα
καὶ τὸν Ἑρμῆν - et proprie de Aristidis quadam pictura
quamvis imperfecta clarissima Plinius, qui in Nat. Hist. l.
XXXV, 145 hoc modo verba facit: „illud vero perquam rarum
ac memoria dignum, etiam suprema opera artificum imperfec-
tasque tabulas sicut Irin Aristidis - in majore admiratione
esse quam perfecta“. Invenitur autem Iris primum in pictura
quae est in atrio aedis Pompejanae quam nominare solemus
casa del poeta tragico, qua de imagine egit Helbig, Annal.
d. Inst. 1864, p. 276 et Wandgemalde‚ n. 114 ¹). Magnis ex-
ornata alis et veste talari comes est Junonis, quae secundum
Homeri notam fabulam ‘Jovem adit in monte Ida. Talis enim
interpretatio quam Helbig l. l. proposuit, multo magis idonea
mihi esse videtur quam Gelli propositum, qui Thetim et Pe-
leum hac in tabula pictos esse vult. Dea nostra hoc loco
munere fungitur Iridis γαμοστόλου, sicut Theocritus eam pro-

ducit in idyll. XVII, 133

ch. n. saeculo a nonnullis viris doctis esse tributum - cf. Teuffel, Rom.
Litgseh.⁴ p. 473. ¹) cf. Gen, Pompejana, pl. 41.

 

