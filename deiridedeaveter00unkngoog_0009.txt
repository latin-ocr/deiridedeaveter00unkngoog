7

sectatores, sejungendam esse a dea pluvia posterioris temporis
quae in Vergili, Ovidi, aliorum scriptis nobis occurrit.

Itaque nunc ad nostram ipsam quaestionem veniamu8‚ qua
forma et natura dea nostra ficta sit a veterum artificibus. Rem
autem ita dividam, ut primum agam de Iridis picturis, deinde
sententiam proferam de operibus quibus Irim veteres artifices
corporea tractanda materia fingere studuerunt3 quae ad artem
’ criticam spectant, suo quaeque loco praemittam, cum non
eadem lege variae artis monumenta dijudicanda sint.

Imagines Iridis minime dubias praebent nobis, ut a certis
ad fontes minus certos progrediamur, picturae quae insunt in
Iliad. cod. Mediol. et in Vergili cod. Vatic. 3225 ¹). Videmus
enim in Iliad. cod. Mediol.‚ tab. XXIX ³) illam rem depictam,
quam Homerus in libro VIII, v. 350-430 nobis describit.
«Iuppiter Irida demittit de Olympo, ut «Iunonem et Minervam
quae Graecos laborantes adjutum in pugnam profectae sunt,
incepto abstinere jubeat. Itaque in inferiore picturae parte
videmus Graecorum et Trojanorum proelium, in parte superiore
eminentes e nubibus deas «Iunonem Minervamque, ad quas
propius accedit Iris ut Jovis mandatum perficiat. Sicut Ho-
merus illam in versu 398 quem supra attuli, descripsit, pictor
quoque magnis Irida instruxit alis.

Altera invenitur effigies Iridis in Vergili cod. Vatic. tab.
LXI ³). Pictor depinxit Junonis nuntiam Rutulorum principem
Turnum alloquentem, quam rem Vergilius in Aen. l. IX, 1--4
nobis narrat. Devolat dea in solum, bene exornata, magnis

praedita pinnis, induta veste talari. „Laudabili tropo pictor ⁴

arcum Iridis ex ejusdem peplo composuit“ (A. Mai). Quam
Angeli Mai notam recte se habere persuasum mihi habeo, quod
ut supra jam probavi Vergilius illis poetis adnumerandus est
qui Irim deam cum arcu caelesti quodammodo conjunxerunt,
itaque ex ipso Vergilio in denotanda Iride pictor potuit haurire.

Quae Iridis imagines quamquam posterioris temporis sunt mo-
numenta ⁴), tamen haud contemnendae mihi esse videntur, quod

 

1) ed. A. Mai, Romae 1835, et Agincourt‚ Histoire de l’art, T. V.
⁸) cf. Stephani, Nimbus und StrnhIenkrnuz, p. 63. ⁸) cf. Stephani,
Nimbus und Strahlenkranz, p. 63; Bai-toli, Pict. Virg. tab. 6. ⁴) sed
admonendum est codicem Vergilianum sen schedas Vaticanas alteri p.

