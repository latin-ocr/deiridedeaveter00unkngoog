23

alatos armatosque, qui in eo sunt ut mortuum humo tollant.
In dextra et sinistra parte duae feminae collocatae sunt quae
id quod agitur summo studio prosequuntur. Altera in sinistra
picturae parte caduceo instructa est. Quam picturam Brunn 1)
ita interpretatur ut mortuum Memnonem esse dicat, viros
alatos fratres illius deos ventorum, feminam alteram matrem
Auroram, alteram caduceo significatam Irim. Contra Rohert ²)
Sarpedonem depictum esse censet a Somno et Morte in patriam
deportatum3 feminam caduceum tenentem et ipse Irim appellat.
Mihi quoque ut Meiero ³) Brunni. interpretatio ob argumenta
ab illo l. l. prolata aptior esse videtur. Habemus igitur hac
quoque in pictura Irida caduceo solo, non alis designatam
simili munere fungentem quale obeuntem supra eam vidimus
et in Vergili Aen. l. IV s. f. et in illa imagine Etrusca de
immolandis ab Achille adulescentibus Trojanis.

Deinde agendum est de picturis in quibus Iris depicta est
comes deorum. Cujus generis enumeranda sunt vasa haec:

Bull. d. Inst. 1868, p. 1843 Iris magnis alis et caduceo
significata equos freno ducit quadrigae, in qua Venus et Adonis
collocati conspiciuntur.

Annali d.Inst. 1862, p. 1173 Mon. d. Inst. VI-VH,
t. 663 descripta est hac in amphora, quae conservatur in Mus.
Campana, illa Oresteae fabulae pare, quae est de Oreste et
Pylade a Tauris captis. Media in pictura videmus Dianae
templum, ex quo egressa Iphigenia ad Pyladem et Orestem se
vertit. In sinistra parte Diana depicta est, quacum Mercurius
caduceo et petaso significatus studiose agit3 in dextra parte
Minerva, Orestis amica, et comes ejus Iris caduceo et magnis
alis instructa. Notandum est, eam etiam quod attinet ad ejus
in pictura collocationem accurate respondere Mercurio.

Catal. vas, Mus. Brit. n. 12653 complures dei, in qui-
bus Juppiter, Neptunus, Juno spectantur, simulacro, quod Pan-
dorae esse Newton l. l. vult, coronam offerunt. Comites deorum
Mercurium et Irida videmus, illum caduceO, petas0, talaribus
significatum, hanc et ipsam caduceo talaribusque, praeterea
magnis alis instructam.

Annali d. Inst. 1845, p. 158, Furtwangler, cat.

 

1) cf. Troische Miscellen III, Sitzungsher. d. B. Akad. 1880, p. 186.
9) cf. Thanatos p. 9. ³) cf. Arch. Ztg. lg. XLI, p. 5.

