20

aut Moeram, ut nominatur Arch. Ztg. 1851, p. 24, esse pute-
mne, cum meliore interpretatione eam Victoriae munere fun-
gentem quae tabellas colligat, hac in gemma effictam esse ab
artifice ponere possimus,

Proximum est ut agamus de illis vasorum picturis in
quibus pleniore ut ita dicam scaena Iris fungitur munere
nuntiae deorum. Cujus generis has invenimus imagines:

Bullet. d. Instit. 1869, p. 1253 agitur de lecytho
Mus. Neapol., in quo depictum videmus quomodo Hector ad
quadrigam alligatus ab Achille per planum trahatur. Achilles
cursu quadrigam comitatur. Advolat dea alata tunica induta
quae cum caduceo instructa sit atque dextram tollat tanquam
locutura, sine dubio Iris Jovis nuntia appellanda est.

Jahn, cat. vas. Pinac. Mon. n. 4073 pictura simillima

eo tantum differt a priore imagine quod Iris ad Achillem prope
quadrigam stantem appropinquat.

Annali d. Inst. 1859, p. 2993 egit E. Petersen de hoc
vase collectionis Campana in quo raptus malorum Hesperidum
depictus est. In altera vasis parte Herculem videmus mala
rapta Eurystheo tradentem, post Herculem adjutricem ejus
Minervam. In altera parte conspicitur draco deceptus, quem
arbori se circumvolventem Atlas et Hesperidum quaedam per-
territi contuentur. Quibus Iris alata a sinistra parte cursim
appropinquat caduceo instructa. Trendelenburg in commen-
tatione „Iris im Parthenongiebel“ (Arch. Ztg. 1880) deam hoc
loco depictam ita explanare studet, ut eam una cum Neptun0‚
quem et ipsum in pictura tridente denotatum invenimus, ut
maris deos spectatores hujus rei esse dicat. Cui explanationi
assentiri non possum, cum Iris minime speciem reddat spec-
tatoris ut Neptunus sed nuntiae deorum, quae Junonis fortasse
jussu cursu accedit, ut Herculis inceptum, quod ille Minerva
adjutrice jam confecit, ad irritum redigat.

Gerhard, A. V. Ι, 46; depicta est hac in amphora Mar-
pessa judicans, qua de re conferendum est quod Homerus tradit
in Iliad. 1. IX, v, 559. Idas lorica et hasta instructus est,
Apollo nudus lauro distinctus arcum manu tenet. Marpessa
velata ad Idam se vertit, quo pictor utrum illa electura sit
significat, Iris tunica induta, caduceo atque pennis et in hu—
meris et in pedibus praedita Apollinem alloquitur ad eum sine
dubio commovendum ut hoc judicio acquiescat.

 

 

 

 

