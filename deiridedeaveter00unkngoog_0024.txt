22

regem qui in uxorem liberosque bipenni saevit, devolat a dextra
parte femina alata, capite orbe flammeo circumdato, manibus
facem hastamque gerens cujus acumen in Lycurgi caput vertit.
Hanc deam Millingen 1) Irim esse voluit. Quam interpreta-
tionem jure Roulez Β) refutavit. Neque enim dubium esse
potest, quin haec femina alata face et hasta instructa ea sit
deorum administra quae Lycurgo furorem injiciat. Itaque eam
Erinyibus adnumerandam esse summo jure Wieseler l. l.
exposuit. Quam si certo nomine appellare volumus, optime
Lyssam vocare licet, quae in poetarum quoque fabulis certa
est persona 3). Pictura simillima, in qua eadem Lyssae effigies
depicta est, invenitur in Mus. Brit. cat. n. 1434 ⁴).

Sequitur ut nos vertamus ad eas picturas in quibus Iris
comitis aut hominum aut deorum obit munus. Quarum in
nonnullis cum eam propriam Junonis videamus administram,
putare non possumus forte accidisse ut hoc in vasis maxime
posterioris temporis et rationis cognoscamus, praesertim quod
etiam a Callimacho in hym. in Del. v. 228 Junonis administra
peculiaris profertur. Talia nobis occurrent nonnulla vasorum
exempla artis Campanae, quae recte mihi Arndt, Studien zur
Vasenkunde p. 99-100 saeculo tertio a. Ch. n. attribuisse
videtur. Neque minus praemittendum est, praecipue hujus
generis in vasis quae multitudine personarum et magna forma
insignia sunt, Irida cum Mercurio conjunctam inveniri non ita
necessariam in rebus illic descriptis, sed ut altera deorum
nuntia vel comes ornatu magnifico praedita ipsa picturae or—
natui sit. Incipiamus igitur a paucis illis vasis, in quibus deam
apud homines videmus munere comitis fungentem. Quorum
vasorum in numerum referendae sunt picturae hae:

Annali d. Inst. 1836, p. 112, Mon. d. Inst. ΙΙ, 30-32ς
Iris alis et caduceo instructa comes et dux est triumphi, quo
Theseus et Antiope sedata discordia ad nuptias celebrandas
ire student.

Catal. vas, Mus. Brit. n. 8343 de hac Pamphaei patera
variae prolatae sunt sententiae. Artifex depinxit duos deos

 

 

1) cf. Vases grecs pl. 1, 2. 2) cf. Annali d. Inst. 1845, p. 121.
⁸) cf. Euripidis Hercul. fur. 4) cf. Mon. d. Inst. V, 23. De tota
quaestione conferri potest Koertei liber qui inscriptus est: Ueber Per—
sonificationen psychologischer Affecte in der spateren Vasenmalerei‚

p. 23—24).

 

