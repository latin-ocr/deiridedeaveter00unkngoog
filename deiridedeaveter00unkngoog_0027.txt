25

Veneris comes, Hebe, comes Junonis, Eris, Themis, Juppiter.
Ad hoc conspicimus duas quadrigas, quarum in altera femina
alata rectrix collocata est, in altera femina nullo alio insigni
nisi stimulo instructa. Feminam priorem alatam quae Jovis
quadrigam regit, recte Stephani mihi videtur appellasse Vic-
toriam3 alteram quam J unonis esse aurigam censendum est,
vir doctus Irida esse vult. Quam significationem quamquam
haec Iris nulla designata est nota, tamen ut in hac poste-
rioris temporis pictura probabilem nequo vero certam esse
nemo negabit, praesertim cum etiam in hujus generis alia
imagine supra alata Iris inveniatur Junonis propria ad-
ministra.

Neque aliter de altera hujus generis pictura judicandum
sit, qua hydria Mus. Berol., Furtwiingler, cat. n. 3290; Gerhard,
Apul. Vas. XIII, exornata est. Hoc quoque in vase permultae
personae depictae sunt, de quibus difficillimum est judicium
ferre. Furtwiingler Victoriam dicit comitem Minervae, Irida
comitem Junonis. Femina quam hoc nomine appellat, infra
Paridem sedens depicta est calceamentis, tunica, magno ornatu
neque vero alis aut caduceo praedita. ln dextra manu magnam
tenet pateram. Quae cum ita sint atque praeterea superiore
in pictura viderimus Heben Junonis comitem, eodem modo
quo supra judicandum esse mihi videtur.

Tertia de qua dicendum est dubia Iridis imago, invenitur
in vase Mus. Brit. cat. n. 727. Depinxit artifex Herculem lyra
canentem, ante eum feminam alatam, quae digito temporum
intervalla signat. Hanc deam nulla alia nota significatam
Irida esse catalogi Mus. Brit. editor censuit, quod qua de causa
fecerit nescio. Neque enim quidquam est quod Irida deam
arctius conjungamus cum Hercule sicut hac in pictura lyra
canente3 totum quo hanc deam alatam hic fungentem videmus
munus· aptum est Musarum cuidam neque ponere dubito, cum
Porphyrius de abstinentia III , 16 proprie testetur verbis τὰς
δὲ μούσας ἐπτέρωσαν etiam alatas esse fictas ab artificibus
Musas atque in pictura quae reddita est in Mon. d. Inst. 1, ἵ), 3
Musa alata persequatur Thamyrin, hac quoque in imagine nos
habere depictam Musam alatam.

Postrema nobis tractanda est vasis pictura de qua egerunt
Roulez, Annal. d. Inst. 1847, p. 275, Trendelenburg, Arch.
Ztg. 1880, l. supra l. Millingen, Peint. d. vas. grecS, pl. 36.

