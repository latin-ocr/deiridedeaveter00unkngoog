13

etiam alia dea in monumentis invenitur: talis fingitur in num-
mis Locrorum Epiz. Irene, quae res aliquid valere mihi videtur
ad vasis picturam definiendam, de qua usque adhuc dubitatur.

Vas de quo agitur inest in collect. Monac. regis Ludovici,
catal. Jahnii n. 2911). Depicta est femina alis et caduceo
instructa, quae puerulum secum portat. Jahn, quem Max.
Mayer sequitur, cf. Rosch. lex. p. 351, hanc feminam Irida
appellat, puerulum Herculem, quamquam Welcker et Gerhard
jam antea illam Irenen cum Pluto nominaverunt. Quorum
virorum interpretationem sequar, quod Irenen modo vidimus
saepius eadem forma inveniri neque habemus quod Irida eo
modo quo hac in pictura conjungamus cum puerulo Hercule.

Sed pergamus in tractandis dubiis Victoriae picturis.
Quam deam si consideraverimus quam arcte cohaereat cum
belle, facile cognoscemus effictam nonnullis in picturis, quas
nunc enumerabo, Prima inest in vase de quo actum est in
Buss. d. Inst. 1852, p. 86. In inferiore imaginis parte Chry-
sippum videmus a Laio abductum, in superiore quattuor deos
Mercurium, Minervam, Venerem aliamque deam alatam, non-
nulla arma adportantem. Quae dea vulgo Iris nominata est,
nulla justa causa allata3 is qui circumspexerit quam bene tale
munus Victoriae ut deae belli accommodatum sit, hanc esse
depictam deam colligere non dubitabit. Atque idem de aliis
tribus picturis dicendum erit quae omnes simillimam reddunt
speciem. Quarum de prima egit Tischbein, Sammlung Ha-
milton I, 43 depicta est virgo alata, quae una cum caduceo
cassidem in manibus tenens adulescentem armatum adloquitur.
Censuit autem, Alcmaeonem esse adulescentem quem Iris a
Junone missa commovere studeret, ut ducem se profiteretur
expeditionis contra Thebas jam constitutae. Sed timeo ne
nimis multa cognoverit vir doctus hac in pictura: ego quidem
nihil aliud video nisi deam alatam quae adulescenti armato
arma perfert, quod propositum sine dubio haud rarum fuerit
vasorum pictoribus. Nam imagines simillimas conspicimus in
vasis Duridis et Brygi descriptis a Ρ. J. Meiere 2> et a Brun-
nio ⁸), quorum valde dolendum est quod fragmenta tantum
nobis ita tradita sunt, ut duobus in vasis totam picturam accu-

 

¹) cf. Gerhard, Auserl. Vasb. 2, 83; Rosch. lex. s. t. Iris, fig. 8,
Bull. d. Inst. 1829, p. 110. ⁹) Arch. Ztg. 1883, Τ. 1, 2. ³) K. G. ΙΙ,
666 et Benndorf C. Taf. 7, 2b.

