 

27

est hujus formae Iridis exemplum, aliter si fieri potest hujus
generis interpretanda sit imago, Deinde autem considerandum
est, in primis Psychen aut papilionem aut papilionis cum alis
ab artificibus esse fictam, quam deam apud posteriores varias
egisse partes multis ex monumentis elucet. Sic his quoque in
gemmis de Psyche dea agi mihi videtur mirifica ratione cum
Nemesi confusa. Quae confusio quomodo facta sit duobus ex
lapidibus, quos Toelken l. 1. descripsit, cognoscere licet. Vi-
demus enim in priore gemma Toelken, p. 222, 11. 1266 Nemesim
magnis alis instructam, in sinistra frenum tenentem atque
ramum fraxineum , dextra vestem ante pectus complicantem,
quo signo continentia significatur. In rota ante eam papilio
sedet. Quam imaginem in altero lapide n. 1267 habemus jam
magis excultam: papilio non est effictuS, sed Nemesis, quae
dextra manu frenum tenet, papilionis instructa est pinnis.
Recte hauc deam Nemesim -Psychen nobis nominare licet.
Quacum imagine omnes fere quas Toelken habet Iridis effigies
congruunt: efficta est in gemmis n. 1344-46 femina papilionis
alis ornata quae manu Nemeseos gestu vestem complicat.
Neque aliter atque hae imagines proxima gemma n. 1347, quam
Toelken et ipsam Iridis esse censuit, Nemeseos esse videtur,
praesertim cum Toelken ipse hanc deam Nemeseos simillimam
esse concesserit. Dea magnis alis instructa est atque noto
illo gestu tollit vestem.

Simillimae conferendae sunt imagines quas tractat L. Miiller,
Musee-Thorwaldsen, Sect. 111, n. 582, 585, in quibus simili
ratione Nemesis et Pax confusae videntur. Itaque verisimile
est, tales imagines cohaerere cum cultu illius deae, quam Ro-
mani Smyrna exceperunt quaeque Pax-Nemesis-Victoria una
culta est. Primum invenitur haec dea in nummis Vari et
Claudi, qua de re egit Preller, Rom. Mythol.³ II, p. 251.

Veniamus nunc ad ectypas Iridis imagines inspiciendas

de quibus haud raro propter nimias operis mutilationes magna
erit dubitatio.

Agamus primum de duobus illis ectypis‚ quibus monumenta
Athenarum arcis exornata sunt: alterum invenitur in zophoro
templi quod Victoriae non alatae tribuere solemus, alterum in
illis Parthenonis metopis quae ad orientem spectant. Est
autem prior imago in ea zophori parte quae ad orientem

