32

facti cohaerent, ut jam supra indicavi, duo ectypa de quibus
nunc extremo commentationis loco paucis disseram. Egit de
illis Robert, Mitt. d. arch. Inst. z. Athen VII, p. 50. In priore
ectypo quod Smyrnae conservatur virgo alata efficta est, quae
post mensam collocata, a cujus partibus Minervam et Neptu-
num posuit artilex, ex urna suffragia tollit. Agitur de victoriae
judici0, quod non potest dubitari quin ipsius Victoriae sit
munus. In altero ectypo mutilato quod Romae in Villa Car-
pegna conservatur eadem fere imago efficta est, quae eo tan-
tum· differt, quod pro Victoria virgo papilionis alis praedita
judicis munus obit. Quam ob rem ii qui sicut Toelken et Jahn
Irida hac forma effictam esse volunt, hanc virginem Irim esse
contenderunt. Iam supra exposui, me usque adhuc non videre
cur ab eorum starem partibus neque hoc commoveor ectypo
ut sententiam commutem. Nam si totum ectypon accurate
perspexerimus (tripertitum enim est sarcophagorum modo),
nobis facile erit, virginem papilionis pinnis instructam recte
interpretari. Media enim in parte Amorem videmus feminae

, sedenti, quam Venerem esse colligere nobis licet, similem urnam

ferentem3 itaque vix errabimus, si virginem hoc cum Amore
conjunctam Psychen nominamus atque totam imaginem ita
enucleamus ut ponamus, artificem principale illud propo-
situm quod notum fuit atque nobis priore in ectypo con-
servatum est, suum ipsius ingenium secutum in hunc modum
mutasse.

Haec habui quae dissererem de dea Iride a veterum arti-
ficibus illustrata. Quae si perspexerimus, inveniemus eodem
modo atque a scriptoribus etiam ab artificibus Irida esse
tractatam. Homerus ejusque sectatores deam nostram certam
effecerunt personam, nuntiam et comitem deorum —-— atque
eadem forma atque natura nobis occurrit in Graecorum arti-
ficum monumentis. Virgo alata, raro non alata, saepissime
caduceo instructa, tunica, mitra, armillis exornata deorum
jussa exsequitur, maxime Jovis et ‚Iunonis cujus propria ad-
ministra posteriore tempore eodem modo quo apud poetas (cf.
l. Callimachi supra l.) facta esse videtur. Praeterea duabus
in imaginibus florem manu tenet. Aliam praebet nostra dea
speciem apud Romanos: sicut scriptores Romani deae Iridis
cum arcu caelesti conjunctae naturam protulerunt, ita arti-
fices quoque Romani hanc Iridis naturam exprimere studue-

 

